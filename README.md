Chłopaki z piwnicy

MapTalk to nowa platforma społecznościowa w której główną osią interakcji między użytkownikami jest mapa. Użytkownicy mogą dodawać posty wiążąc je od razu z konkretnym miejscem na mapie. Userzy będą mogli wyświetlać posty dodane w pobliżu ich, najbardziej lubiane posty z okolicy czy niedawno dodane.

Ideą jest szybki przepływ lokalnych informacji, społeczność może dzielić się dosłownie wszystkim.
Odnajdziemy tam fajne miejsca do wyjścia na piwo, ciekawe obiekty do zwiedzenia jeśli akurat jesteśmy w nowym mieście, najlepszą ścieżkę do biegania, czy informacje o tym, że pobliski sklep rybny akurat wyprzedaje całego łososia za pół darmo.

Mapa będzie oddawała prawdziwą teraźniejszość, gdyż posty będą pojawiać się i znikać po paru dniach. Chcemy, aby wchodząc na MapTalk użytkownik mógł natychmiast zobaczyć co ciekawego się dookoła niego dzieje, w jakie miejsca poszli ostatniego jego znajomi, albo do jakiej resturacji w Krakowie chodzi jego ulubiony aktor.

Model biznesowy zakłada oczywiście darmowa założenie konta i użytkowanie dla przeciętnego użytkownika oraz dodatkowe opcje dla reklamodawców. Isteniej opcja dodania postów sponsorowanych, które jako pierwsze wyświetlać się będą na feedzie użytkownika. Ewentualna możliwość wprowadzenia kont premium dla użytkowników.

W planach na rozwój mamy dodanie całego zarządzania użytkownikami, sekcję komentarzy pod postami, możliwość followowania innych użytkowników, by zobaczyć które posty oni dodali, a co polubili.

Podsumowując MapTalk to social media skupiające ludzi z tego samego miejsca i zachęcające ich do dzielenia się przeżyciami związanymi własnie z tym miejscem. Tutaj użytkownik faktycznie będzie mógł poczuć kontakt z ludźmi których followuje, nie będą to tylko bezosobowe posty wysłane z drugiego końca świata, ale świetne miejscówki które będziesz w stanie odwiedzić po pół godzinnym spacerze. To właśnie nasza wesja prawdziwej teraźniejszości.
